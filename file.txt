Se bat ouale cu un mixer
Se adauga treptat faina si se amesteca bine cu telul, pana cand compozitia se ingroasa.
Se adauga cate putina apa minerala, se omogenizeaza aluatul, apoi se adauga din nou putina faina (2-3 linguri), se omogenizeaza, se mai adauga apa, se omogenizeaza, apoi iar faina, iar apa, alternand pana cand se termina ambele ingrediente.
Se adauga sarea si 2 linguri de ulei de floarea soarelui. Se bate bine aluatul cu telul pana cand este omogena si fara cocoloase. Consistenta finala a aluatului trebuie sa fie ca o smantana lichida.
Compozitia se lasa la odihnit macar 30 de minute.
Daca se ingroasa in timpul acesta, se mai poate adauga cate putina apa. Testati cum se intinde aluatul in tava si daca mai este nevoie, ajustati cu apa sau faina.
Se incinge o tigaie pe foc si se unge cu putin ulei de floarea soarelui.
Se toarna un polonic mic de aluat in tigaie, se intinde pe toata suprafata si se lasa la prajit in jur de 1 minut pe fiecare parte, pana cand clatita este usor rumenita si incepe sa se desprinda de pe marginile tigaii.
Clatitele se umplu cu dulceata, gem, Nutella, fructe, branza de vaci cu stafide si smantana , unt de arahide sau chiar cu ingrediente sarate cum ar fi crea de branza si somon sau prosciutto.
Daca mai raman clatite pentru a doua zi, ele se acopera cu o folie alimentara si se pastreaza in frigider (nu se vor usca).
